Plik bank_marketing_training zawiera dane pochodzące z kampanii telemarketingu bezpośredniego przeprowadzonej przez jeden z portugalskich banków. Bank był zainteresowany czy klienci, z którymi się kontaktowano, zdecydowali się na założenie lokaty terminowej w banku. Plik zawiera 26 874 rekordy. Opis predyktorów jest dostępny na stronie https://archive.ics.uci.edu/ml/datasets/bank+marketing

Zmienną celu jest response – odpowiedź.


Ustaw jako ziarno generatora liczb losowych swój numer indeksu. Podziel dane losowo na zbiory (uczący, testowy).
Zastanów się, które spośród zmiennych dostępnych w pliku będą predyktorami w tworzonym przez Ciebie modelu. Zapisz, które zmienne wybierzesz, a z których zrezygnujesz i dlaczego.
Spośród metod: k-nn, CART, C4.5/C5.0, las losowy, MLP wybierz dwie i zbuduj przy ich pomocy modele klasyfikujące obserwacje ze względu na wartości zmiennej Response. Zwróć uwagę na konieczne założenia. Jeśli zauważasz jakieś problemy (np. przeuczenie modelu), popraw modele.
Omów budowę otrzymanych modeli. Jeśli to możliwe, napisz, które predyktory modele uznały za najważniejsze.
Oceń jakość modeli, licząc współczynniki (trafność, czułość i swoistość) na zbiorach testowym i uczącym (patrz: wykład). Narysuj krzywe ROC. Czy Twoje modele działają dobrze? Jeśli zauważasz jakieś problemy, omów je i napisz jak myślisz, czym mogą być spowodowane. Który z modeli jest lepszy?

Jako rozwiązanie prześlij plik PDF, w którym znajdą się opis wykorzystanych algorytmów (wraz z podaniem ustawianych parametrów), otrzymane wyniki oraz stosowne komentarze. Załącz także pozostałe pliki (dane, komendy, raporty, wykresy itp.) w postaci archiwum ZIP.